---
templateKey: blog-post
title: Lugaw Espesyal üç≤
date: 2018-11-06T00:05:01+02:00
description: Ang pobreng lugaw, pinagyaman sa sahog at lasa
whetter: Goto 2.0
sideNote: Arroz caldo ang tawag sa lugaw na manok ang sahog; goto naman ang tawag kapag bituka ang sahog ng lugaw. Espesyal ang anumang lugaw kapag sinamahan ng nilagang itlog.
sideImage: /images/itlog-nilaga-kumukulo.jpg
coverImage: /images/beef-tripe-lugaw.jpg
tags:
  - itlog
  - bigas
  - bawang
  - congee
---

Kapag malamig ang panahon, masarap kumain ng may mainit na sabaw. **Lugaw!** Ang isa sa kaagad na sumasagi sa isip, nire-request ng pamilya. Sa simpleng kahulugan, ang lugaw ay kaning sinabawan at tinimplahan. Ang **_arroz caldo_** ay lugaw na sinahugan ng manok. 

Isang bagay nakakatuwang aminin ngayong may basikong kaalaman na kami sa Espa√±ol ay ang pagbibigay kahulugan sa terminong **arroz caldo.** Ang salitang **_arroz,_** sa paanuman ay alam namin‚Äîkanin o bigas, pero ang kakatuwa ay ang **_caldo_** na ipinapalagay na *chicken* na siyang sahog sa arroz caldo! Pero sa totoo ang *caldo* ay ang mainit na sabaw o *broth* sa English. 

Sa aming bersyon, imbes na manok o goto‚Äìbaka at tripa ang sahog. At hindi lang bigas ang gamit may halo rin itong malagkit.

![Arroz caldo niluluto sa pressure cooker](/images/lugaw-pressurre-ccoker.jpg)

Madali lang magluto ng lugaw. Mag-gisa ng luya (importante ito, mawala na ang sibuyas huwag lang ang luya), bawang, sibuyas, patis at ang bigas (at malagkit kung meron ka). Kung may sahog, igisa itong kasama hanggang pumula. Sabawan at pakuluan hanggang maluto ang bigas.  

Sa ginamit namin sahog na baka, subok na namin na mas maganda ang resulta kung sa pressure cooker ito lulutuin dahil mas madaling lumambot ang karne, tripa o tuwalya-tuwalya ng baka.

![Pritong bawang sa bote at ginayat na green onions](/images/fried-garlic-green-onions.jpg)
Kapag luto na, binubud-buran ito ng pritong bawang at green onions. Masarap rin ilagay ito sa sotanghon at pancit. Kaya naman, lagi kaming may stack sa bahay ng *fried garlic* sa bote, na karaniwang mabili sa mga Asian store.

<img class="wide" src="/images/lugaw-espesyal-itlog.jpg" alt="Arroz caldo na may itlog">

Nagiging espesyal ang arroz caldo kung may itlog! *Hard-boiled eggs* na puede mong ilaga habang niluluto mo ang lugaw. Kung may chili oil ka huwag kakalimutan patakan!

![Lugaw kinakain gamit ang kutsara](/images/lugaw-tripa-spoon.jpg)

Ang arroz caldo ay isa sa mga **Pinoy comfort food.** Ito ang aming pagkain habang bumabayo ang bagyo o di kaya binabaha dulot ng ulang siyam-siyam, at mga situwasyong kailangan ng kalinga o sa literal na diwa‚Äî*comfort* at hindi ka naman bibiguin ng arroz caldo!

Tara, kain na, ng mainit at umuusok pang lugaw! üç≤