---
templateKey: blog-post
title: Lumpiang Toge, Monggolian Beef at Leche Flan
date: 2018-09-20T00:32:02+02:00
description: Napakasarap na kombinasyon ng ulam kapag may bisita.
whetter: Balik tanaw. Balik takam.
sideNote: >
    Toge o bean sprouts ang pangunahing sangkap sa lumpia. Kadalasan na, kapag sinabing lumpia lang, tinutukoy nito ang lumpiang toge o gulay.
    Ang iba pang uri ng lumpia ay tinutukoy ng espesipiko gaya ng lumpiang ubod, lumpiang Shanghai, lumpiang sariwa, atbp.
sideImage: /images/toge-ginisa.jpg
coverImage: /images/monggolian-beef-wok.jpg
tags:
  - throwback
  - beef
  - vegetable
  - dessert
  - coffee
---

Ang pagiging mapagpatuloy (hospitality) ay isa sa kapuri-puring mga katangian ng pamilyang Filipino. Isang paraan para ipakita ito ay ang pag-aanyaya sa mga panauhin upang makasalo sa pagkain. Kapag nag-imbita, madalas na ang espesyal na recipe ng pamilya ang iniluluto para sa mga bisita. 'Ika nga, pang-special ocasion na ulam.

Kaya nang imbitahin namin ang aming mga kaibigan para sa isang pananghalian, nag-isip kami ng balanse at *match* sa panlasa pero espesyal sa paraang hindi ito inuulam araw-araw, idagdag pa na mabusisi at matrabaho ang maggawa nito.

![Piniritong lumpiang gulay](/images/lumpia-gulay.jpg)
Ang **lumpia** ay ulam na gulay na appetizer na rin sa panimula ng kainan. Katunayan sa mga Asian restaurant, lumpia ang sini-serve na *entr√©e* o first plate. Pero wala namang meal courses ang kaininang Pinoy, ulam pa rin ang lumpia na magkakasamang inihahain sa hapag.

![Monggolian beef na binudburan ng tinustang linga](/images/monggolian-beef-wok.jpg)
Ang **Monggolian Beef** ay natitikman kapag ang isa ay kumain sa restaurant pero hindi naman lahat ay nagse-serve nito. Kaya naman napaka-espesyal nito na ihain sa bahay! Garantisadong patok ito sa mga bisita!

![Leche flan](/images/leche-flan.jpg)
Matrabaho at maselan ang paggawa ng **leche flan.** Maraming hakbang at atensyon ang kinakailangan para makagawa ng maayos na leche flan na kapuwa tama sa lasa't tamis at higit sa lahat ang tekstura nito.

![Kape't gatas at ChocoMani](/images/kape-chocomani.jpg)
Masarap na pananghalian, at masayang kuwentuhan at tawanan. Sulit na sulit nga lahat ng paghahanda sa dulot nitong kagalakang tumatatak sa ala-ala kapiling ng mga mahal na kaibigan!
